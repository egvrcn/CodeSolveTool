# CodeSolveTool
Gelişen teknoloji ile birlikte her geçen gün daha donanımlı yazılım geliştiricilere ihtiyaç duyulmaktadır. Bu nedenle işe alım sürecinde yazılım geliştiricilerin problem çözme yeteneklerinin ölçülmesi kritik öneme sahiptir. HackerRank ve LeetCode gibi yazılım problemi çözme ve çözüm geçerleme uygulamaları, yurtdışı yazılım geliştirici işe alımlarında sıklıkla kullanılmakta ve her geçen gün ülkemizde de daha sık kullanılmaya başlanmaktadır.

HackerRank ve LeetCode gibi uygulamalar verilen çeşitli zorluklardaki problemlere karşılık çözüm üretmemizi beklemekte ve çözümümüzün ne kadar performanslı olduğunu ölçmektedir. Bu uygulamalar verilen problemin doğruluğunu test case’ler ile ölçmektedirler. Her test case için geçerleme sonucu ekranda gösterilmekte ve kullanıcı çözümünün nerede takıldığını görebilmektedir. Bu uygulamaların diğer bir özelliği ise çözümlere ait performans ölçümleridir. Bir sorunun çok sayıda çözümü olabilir, ancak doğru sonuca ulaşmanın maliyeti yüksek olmamalıdır. Bu nedenle çözümlere ait işlem süresi ve performans testi ölçümleri gerçekleştirilerek sonuçları kullanıcıya gösterilmektedir.

Yazılım geliştiricileri için sunulan bu uygulamalara karşılık bazı kurum ve şirketler kendi özelinde yazılım problemi çözme ve çözüm geçerleme uygulamaları geliştirmektedirler. Bu sayede işe alımlarda internete kapalı ortamda ve kendi kontrollerinde sınavlar gerçekleştirebilmektedirler.

CodeSolveTool ile bu uygulamalara alternatif olacak platform bağımsız ve açık kaynak yapıya sahip olan yeni nesil .NET 6 platformu kullanılarak, internet bağlantısına ihtiyaç duymayan ve tamamen özelleştirilebilir bir yazılım problemi çözme ve çözüm geçerleme uygulaması geliştirilmiştir. Yazılım problemlerine karşılık verilen çözümler XUnit birim testi aracı ile birim testlerine tabi tutulmaktadır. Ayrıca BenchmarkDotNet ile performans testlerine tabi tutularak çözümlerin işlem süresi ve RAM kullanım bilgileri de verilmektedir. 
